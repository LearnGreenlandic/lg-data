<h2>Dagens nyheder og mål</h2>
<p>Mød et par appellativer (herefter forkortet <b><a class="tip">N</a></b>) <lg-fn>4d</lg-fn> og dine første tilhæng. Efter dagens lektion vil du være i stand til at håndtere mange hundrede ordformer.</p>

<lg-fn-def n="4d">Også kendt som fællesnavne (modsat egennavn/proprium)</lg-fn-def>

<p>Du bemærker sikkert, at dagens lektie ikke indeholder så meget nyt; men du vil sandsynligvis også hurtigt opdage, at det ikke er så ligetil at holde styr på tilhængene. Men prøv alligevel at tage det roligt. Jeg kan af personlig erfaring garantere, at man kan få dem på rygraden selv om det måske ser lidt sort ud i begyndelsen.</p>

<p><b>Øv et par tilhæng, der tilføjes til navneord</b></p>
<ul>
	<li><span class="row"><span class="col col-3">N-<b>QAR</b></span> <span class="col">at have N <lg-fn>4a</lg-fn>/ der er N</span></span></li>
	<li><span class="row"><span class="col col-3">N+<b>TUR</b></span> <span class="col">at spise/drikke N <lg-fn>4b</lg-fn></span></span></li>
</ul>

<lg-fn-def n="4a">Der findes en del semantisk begrænsninger for hvilke slags N, man kan have/eje. Fx betyder pisiniarfik-QAR <i>ikke</i> "*han har en butik" uden et ekstra tilhæng, -UTE, som i <i>pisiniarfiuteqarpoq</i>. Ordet findes dog med upersonligt subjekt i formen <i>pisiniarfeqarpoq</i> (<i>Der er en butik</i>)</lg-fn-def>
<lg-fn-def n="4b">Kun mulig, når N er drikkelig og spiselig. <i>whiskytorpunga</i> og <i>pizzatorpoq</i> er korrekte ord medens *pisiniarfittorpunga er vrøvl.</lg-fn-def>

<p><b>Øv et tilhæng, der sættes til verber</b></p>
<ul>
	<li><span class="row"><span class="col col-3">V+<b>GUSUP</b></span> <span class="col">at ønske at Vb</span></span></li>
</ul>

<p>Du skal i dag</p>
<ol type="i">
	<li>gå videre med at træne den vigtigste af alle forudsætninger for at lære dette sprog, nemlig den dobbelte kompetence, der sætter dig i stand til at forstå ord, som de faktisk kommer ud af munden eller fingrene på dem, der taler og skriver sproget, og samtidig selv producere færdige ord ud af de stumper, der er byggestenene til alt, du får ind gennem øret og øjet.</li>
	<li>høre og forstå hele dit ordforråd i alle de kontekster, du hidtil har set</li>
	<li>selv danne de første simple sætninger</li>
</ol>

<h3>Ordstof, du skal bruge i dagens øvelser</h3>
<p><b>N</b></p>
<ul>
	<li><span class="row"><span class="col col-3"><i>ateq</i>+</span> <span class="col">et navn</span></span></li>
	<li><span class="row"><span class="col col-3"><i>pisiniarfik</i>+</span> <span class="col">en butik</span></span></li>
	<li><span class="row"><span class="col col-3"><i>pizza</i></span> <span class="col">en pizza</span></span></li>
	<li><span class="row"><span class="col col-3"><i>tii</i></span> <span class="col">te</span></span></li>
	<li><span class="row"><span class="col col-3"><i>whisky</i></span> <span class="col">whisky</span></span></li>
</ul>

<h2>Nødvendig viden om processer og lydændringer (fonologi)</h2>
<h3>Ny viden</h3>
<ul>
	<li>/g/ fusionerer med foregående /q/ eller /r/ og bliver /r/. Altså <i>aallar</i>+GUSUP → <i>aallarusup</i> (at ønske at rejse)</li>
	<li>/g/ bliver /k/ hvis der foran står en konsonant, som ikke er /q/ eller /r/. Altså <i>tikip</i>+GUSUP → tikipkusup → <i>tikikkusup</i> <lg-fn>4c</lg-fn></li>
</ul>

<lg-fn-def n="4c">Husk assimilationsreglen: Når to konsonanter mødes bliver den første en kopi af den anden (de assimilerer).</lg-fn-def>
