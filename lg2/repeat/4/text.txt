Uanga Per Rosingimik ateqarpunga. Per ikinngutigivara ukiorpassuarni ikinngutigisimallugu.
Per ulluni makkunani aallarsimavoq nammineq immiussiartorsinnaanani.
Taamaammat uanga Per sinnerlugu oqaluttuarisaanera atuassavara. Piareerpisi?
Hej, Periuna. Tutsiuteqqippunga.
Tika immikkoortumi kingullermi meeqqakka pillugit oqaluttualaarpoq. Qatanngutikkali taanngilai.
Marlunnik qatannguteqarpunga. Tamarmik angutaapput. 67-inik ukiulimmik angajoqarpunga 45-nillu ukiulimmik nukaqarlunga.
Tamatta Jyllandimi inunngorpugut nukarali kisimi suli Jyllandimi najugaqarpoq. Esbjergip eqqaani najugaqarpoq.
Angajora qangali Københavnimut nuuppoq. Ukiorpassuarni Københavnip kitaani, Brøndbymi, najugaqarpoq.
Uanga 1968-imi ilinniarnertuunngorpunga. Taava Odensemut nuuppunga atuakkialerinermik ilinnialerlunga.
1970-imili Kalaallit Nunaannukarpunga. Siullermik Nuummukarpunga qaammatinilu sisamaannarni Nuummiillunga.
Taava amerikarmiut mittarfiannut, Pituffimmut, Avanersuarmukarpunga.
Taamani inuit Pituffimmiittut tamarmik angutaapput. Amerikarmiuinnaat qallunaallu. Kalaaleqanngilaq.
