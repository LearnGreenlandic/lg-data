Hej, Tikaana. Tutsiuteqqippunga.
Immikkoortumi kingullermi oqaluttuarpunga Per tallimanik meeraqartoq taallugulu angajulleq, Una, Danmarkimi najugaqartoq.
Unali kisimi Danmarkimiinngilaq. Aqqalua, Thor, nukaalu, Ilona, aamma Danmarkimi ilinniarput. Thor Århus|Aarhus universitetimi ilinniarpoq Ilonalu Nyborgip ilinniarnertuunngorniarfiani ilinniarluni. Thor 1987-imi inunngorpoq Ilonalu 1992-imi inunngorluni.
Tamarmik Nuummi inunngorput.
Sisamaat Finn 1999-imi inunngorpoq kiisalu Nuka Björn nukarliulluni 2001-imi inunngorluni.
Qallunaarpassuit isumaqarput kalaallisut ilaqutariinni taaguutit nalunalaartut. Massakkut sammisarilaarniartigit, ilaa? Imaapput:
Arnani taaguutit makku atorput: angaju, nuka, ani, aqqalu
Angutini makku atorlutik: angaju, nuka, aleqa, naja
Perip meerai assersuutigisinnaavavut. Imaapput
Una ataatsimik nukaqarpoq pingasunillu aqqaloqarluni. Nukaa Ilonamik ateqarpoq aqqaluilu Thorimik, Finnimik Nuka Björnimillu ateqarlutik.
Thor ataatsimik aleqaqarpoq ataatsimillu najaqarluni. Kiisalu marlunnik nukaqarpoq.
Aleqaa Unamik ateqarpoq, najaa Ilonamik nukaalu Finnimik Nuka Björnimillu.
Ilona ataatsimik angajoqarpoq ataatsimillu aneqarluni. Kiisalu marlunnik aqqaloqarpoq. Angajua Unamik ateqarpoq anialu Thorimik ateqarluni. Aqqalui Finnimik Nuka Björnimillu ateqarput.
Finn marlunnik aleqaqarpoq, ataatsimik angajoqarpoq kiisalu ataatsimik nukaqarluni. Aleqai tassaapput Una aamma Ilona, angajua Thor kiisalu nukaa, Nuka Björn.
Nuka Björn marlunnik aleqaqarpoq marlunnillu angajoqarluni. Aleqai Unamik Ilonamillu ateqarput angajuilu Thorimik Finnimillu ateqarlutik.
