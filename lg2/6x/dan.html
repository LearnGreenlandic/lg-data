<h3>Dagens mål</h3>
<ul>
	<li>Få konsolideret causativ</li>
	<li><i>ilagǝ-</i> er en stamme, der er så frekvent, at I er nødt til at lære at håndtere den. Den betyder ‘at være sammen med OBJ’, ‘være en del af OBJ’, ‘ledsage OBJ’.</li>
	<li>Se de første eksempler på 2SgPoss (din ene N)</li>
	<li>Lidt uddybende om UTƏ-stammerne</li>
</ul>

<h3>Den besværlige schwa-stamme</h3>
<p><i>ilagǝ-</i> er egentlig gammelkendt, idet stammen er nominet, <i>ila</i>, med tilhænget GE, altså ‘have OBJ som sin fælle’. <i>ilagǝ-</i> burde således ikke skabe problemer, men det gør det nu alligevel. Stammevokalen er schwa, så I vil i lidt mere konservativt sprog blive udsat for den gamle regel, at {va} og {vi} bliver til hhv. {a} og {i} efter schwa. Det starter en lang proces, så fx <i>ilagǝ+</i>{vakkit} = <i>ilagivakkit</i> (jeg er sammen med dig), som efterhånden er den almindelige udtale og den I skal sørge for at indlære som jeres variant og <i>ilagǝ</i>+{viuk} = <i>ilagiviuk?</i> (Er du sammen med hom?), ved tab af /v/ ændres til hhv. <i>ilagaakkit </i>og <i>ilagaajuk?</i></p>

<ul>
	<li><span class="row"><span class="col col-3"><i>ilagǝ</i>{vakkit} -&gt; *ilagǝakkit</span> <span class="col">v-svind</span></span></li>
	<li><span class="row"><span class="col col-3">*ilagǝakkit -&gt; <i>ilagaakkit</i></span> <span class="col">ǝ → a / Vokal __</span></span></li>
	<li><span class="row"><span class="col col-3"><i>ilagǝ</i>{viuk} -&gt; *ilagǝiuk</span> <span class="col">v-svind</span></span></li>
	<li><span class="row"><span class="col col-3">*ilagǝauk -&gt; *ilagaauk</span> <span class="col">ǝ → a / Vokal __</span></span></li>
	<li><span class="row"><span class="col col-3">*ilagaauk -&gt; <i>ilagaajuk</i></span> <span class="col">NUL → j / aa __ u</span></span></li>
</ul>

<p>Et andet problem er contemporativ, hvor der eksisterer den helt specielle og stadig produktive regel, at contemporativs modusmorfem {(l)lu} efter schwa bliver til {lu} og schwa samtidig ændres til /a/ selv om /l/ som bekendt er en konsonant. ‘værende sammen med mig’ hedder altså IKKE *ilagillunga, men <i>ilagalunga</i>. Husk at dette ikke gælder ved negativ ledsagemåde, der opfører sig helt normalt <i>ilagǝ</i>{nanga} = <i>ilaginanga</i>
(ikke værende sammen med mig).</p>

<p>Bemærk at alt dette ikke kun gælder for <i>ilagǝ-</i> men for alle verber på schwa. Dem er der mange af. Tænk fx på alle verber konstrueret med QATE: <i>suleqatigivaanga</i> (hon arbejder sammen med mig) men <i>suleqatigalunga</i> (samarbejdende med mig).</p>

<p>Endelig skal I også lægge mærke til en generel egenskab ved contemporativ, nemlig at den normalt importerer tidsmarkering fra hovedverbet uden at markere tiden i selve contemporativen. Det hedder altså IKKE *ilagissallugu aallassaanga, men <i>ilagalugu aallassaanga</i> (jeg skal rejse sammen med hom).</p>

<h3>Sg+2SgPoss (dvs. <i>din (ene) N</i>)</h3>
<p>I øvelse II-6.5X møder du en række spørgsmål af typen <i>Nuliara naapippiuk?</i> For at besvare sådanne spørgsmål nogenlunde realistisk kan I jo ikke svare med ordet ‘<i>min kone</i>’, men må nødvendigvis kunne udtrykke ‘<i>din kone</i>’, altså kunne håndtere 2. person possessum. Den form er lidt speciel, for den har altid samme form som simpelt flertal. Ergo betyder fx <i>anaanat</i> BÅDE ‘mødrene’ (anaana+Abs+Pl) OG ‘mødrenes’ (anaana+Rel+Pl) OG ‘din mor’ (anaana+Abs+Sg+2SgPoss). ‘din datter’ hedder altså <i>paniit</i> og ‘dit barn’ <i>meeqqat</i>.</p>

<p>I ved allerede, at <i>nuka</i> er lidt speciel, fordi den forventede endelse {+ga} i Sg+1SgPoss tilsyneladende baserer sig på, at <i>nuka</i> underliggende har stammen <i>nukaq</i> så ‘min nuka’ hedder som bekendt <i>nukara</i>. Nu bliver I nødt til også at lære, at <i>nuka</i> i Sg+2SgPoss kommer med en specialitet. ‘din nuka’ hedder <b>ikke</b>
*nukat, men <i>nukkat</i>, altså samme princip som <i>naapittagaq/ naapittakkat, meeraq/ meeqqat</i> og mange andre, men ved <i>nuka</i> er princippet efterhånden meget inkonsekvent. Så regn med at <i>nuka</i> for det meste opfører sig som andre vokalstammer, men lær udenad, at det altså hedder <i>nukara</i> og <i>nukkat</i>.</p>

<h3>De særlige verber med UTƏ</h3>
<p>I dagens lektie stødte du på verberne <i>qaangiummata</i> og <i>sungiunnikuuakka</i>. De to verber indeholder en lille overraskelse, fordi såvel den intransitive stamme <i>qaangiup</i>{} som den transitive stamme <i>sungiup</i>{} “er født med” tilhænget V-UTƏ, der kan betyde lidt af hvert og ikke altid lige umiddelbart forståeligt. Ved stammen <i>qaanger</i>{} gør V-UTƏ den transitive stamme ‘passere OBJ’ intransitiv og ved den archaiske (forældede ikke længere anvendelige) stamme *<i>sunger</i>{} skaber V-UTƏ et brugeligt ord af den ikke længere brugelige stamme.</p>

<p>I skal ikke forsøge at huske/forstå ovenstående og lignende forklaringer, I støder ind i i fremtiden. Det vil være spild af god indlæring, I skal bruge til noget bedre. Forsøg helt enkelt at indlære dem som stammer. Men I er nødt til at vide, at V-UTƏ-stammerne er specielle, fordi de har en helt særlig ordbygning. Stammen af fx <i>qaangiup</i>{} er nemlig *qaaŋiutә og af <i>sungiup</i>{} *suŋiutә hvorom det gælder, at ә forsvinder før plus-tilhæng og plus-endelser, men ikke før minus-endelser og minus-tilhæng, hvorefter de normale ә-regler selvfølgelig gælder.</p>

<p>Det hedder altså</p>
<p>qaaŋiutә+{()vut} ➜ <i>qaangiupput</i> og</p>
<p>suŋiutә+NIAR+{vara} ➜ <i>sungiunniarpara</i></p>

<p>men</p>
<p>qaaŋiutә-SSA+{()vut} ➜ <i>qaangiutissapput</i> og</p>
<p>suŋiutә-NNGIT-{lara} ➜ <i>sungiutinngilara</i></p>
