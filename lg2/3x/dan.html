<h1>Introduktion til II-3X</h1>

<h3>Dagens mål</h3>
<p>Øvelserne i det følgende burde ikke være store udfordringer. De fleste af dem er variationer over stof, I allerede har været igennem i lektion II-3. Her får I det bare med flere eksempler og i lidt flere kontekster.</p>

<p>Specielt i konsolideringsøvelsen II-3.0X er alting helt kendt, men derefter er der trods alt lidt nyt, for vi introducerer nogle få gloser af hensyn til dels naturlighed i X-øvelserne og dels inddrager vi et begrænset smugkig ind i lektion II-4. Igen for at få lidt mere variation i øvelserne.</p>

<h3>Gør således!</h3>
<p>Vær sikker på, at du er grundigt igennem forelæsning II-3.1 og II-3.2 inklusive alle øvelserne og at du har forstået alting. Med "har forstået" menes <b>ikke</b> "behersker". Beherskelse er nemlig noget, der først kommer med praktisk anvendelse hvad enten dette sker i dagligdagen på gaden i din by (hvad der helt klart er den bedste løsning) eller ved at du aktivt øver din opfattelse og din produktion i programmets kunstige verden (hvilket er den næstbedste løsning, men oftest den eneste realistiske mulighed det meste af første studieår!). Men "beherskelsen" starter for de fleste af os med forståelse for de spilleregler og de processer, der betinger enhver struktur.</p>

<p>Så hver gang du opdager, at der er noget i forelæsningerne/introduktionerne, du alligevel ikke er sikker på, så vend tilbage til dem og læs igen. Og hvis dette ikke er nok, så bed om hjælp fra dine studiekammerater og få tingene ordentligt afklaret.</p>

<p>Gå så X-øvelserne 2-3.1.1X – 2-3.7X igennem og lad være med at tage let på kravet om at øvelserne skal verbaliseres højt og tydeligt <b>hver gang!</b></p>

<p>Når du er helt igennem, skal du sammen med din studiekammerat vende tilbage til Øvelse 2-3.8X nedenfor. Avisens egen oversættelse er anført i fodnoten. Undlad at bruge den til <b>efter</b>, I har gjort et ærligt forsøg på at komme igennem ved egne kræfter. I sprogindlæring lærer man yderst sjældent noget af at springe over, hvor gærdet er lavest!!!</p>

<h3>Nogle få nye gloser</h3>
<ul>
 	<li><span class="row"><span class="col col-3"><i>aatsaat</i> </span> <span class="col">først (om fremtid); for nylig/ for første gang (om fortid)</span></span></li>
 	<li><span class="row"><span class="col col-3"><i>angerlar</i>{}</span> <span class="col">at tage hjem</span> <span class="col"></span></span></li>
 	<li><span class="row"><span class="col col-3"><i>angut</i></span> <span class="col">en mand (som køn. Ikke 'ægtemand' el. 'partner') </span></span></li>
 	<li><span class="row"><span class="col col-3"><i>kisianni</i></span> <span class="col">(konjunktionen) men</span></span></li>
 	<li><span class="row"><span class="col col-3"><i>tamanna</i></span> <span class="col">(pronomen) denne/ dette</span></span></li>
 	<li><span class="row"><span class="col col-3"><i>ui</i></span> <span class="col">en ægtemand</span></span></li>
 	<li><span class="row"><span class="col col-3">(Cont 2Sg)</span> <span class="col">2. person singularis contemporativ = {(l)lutit} (du V-ende)</span></span></li>
 	<li><span class="row"><span class="col col-3">(Cont 1Pl)</span> <span class="col">1. person pluralis contemporativ = {(l)luta} (de V-ende)</span></span></li>
 	<li><span class="row"><span class="col col-3">(Cont 2Pl)</span> <span class="col">2. person pluralis contemporativ = {(l)lusi} (I V-ende)</span></span></li>
</ul>

<p>Med de 3 nye endelser i ledsagemåde/contemporativ er paradigmet for intransitiv, positiv ledsagemåde komplet. Det samlede paradigme ser således ud:</p>

<div class="table-responsive">
<table class="table table-striped table-sm center-table body-table table-bordered">
<tr>
    <th colspan="2" class="text-warning">Intransitiv contemporativ</th>
</tr>
<tr>
    <td><b>1Sg</b></td>
    <td>()lunga</td>
</tr>
<tr>
    <td><b>2Sg</b></td>
    <td>()lutit</td>
</tr>
<tr>
    <td>&nbsp;</td>
    <td>&nbsp;</td>
</tr>
<tr>
    <td><b>4Sg</b></td>
    <td>()luni</td>
</tr>
<tr>
    <td><b>1Pl</b></td>
    <td>()luta</td>
</tr>
<tr>
    <td><b>2Pl</b></td>
    <td>()lusi</td>
</tr>
<tr>
    <td>&nbsp;</td>
    <td>&nbsp;</td>
</tr>
<tr>
    <td><b>4Pl</b></td>
    <td>()lutik</td>
</tr>
</table>
</div>

<p>() betyder, at der altid skal stå en konsonant før <i>- lu -</i>, så alle vokalstammer tilføjes et ekstra <i>- l -</i>. Altså fx </p>

<p>angerlar+{lunga} = <i>angerl ar lu nga</i> (jeg kommende hjem)</p>
<p>sinip+{lunga} = <i>sin i llu nga</i> (jeg sovende), men</p>

<p>qasu+{llunga} = <i>qasu llu nga</i> (jeg værende træt)</p>

<h3>.. og et smugkig på en grammatisk detalje</h3>
<p>I lektion II-4 introduceres de regler, der kontrollerer subjektets form. En af de regler siger, at subjekter for intransitive verber og objekter står i den kasus, der hedder absolut (Abs), medens subjekter for transitive verber står i en anden kasus, som hedder relativ (Rel). I en sætning som <i>Aviaaja ilinniarpoq</i> er <i>Aviaaja</i>
subjekt for det intransitive verbum <i>ilinniarpoq</i> og derfor i absolut kasus. I sætningen <i>Aviaajap Malik ilinniartippaa</i> er <i>Aviaajap</i> subjekt for det transitive verbum <i>ilinniartippaa.</i> Derfor står <i>Aviaajap</i> i relativ kasus. <i>Malik</i> er objektet, så han står i absolut kasus.</p>

<p>Disse regler gælder også i flertal, men her er det lidt forvirrende, at absolut flertal og relativ flertal har <b>samme form</b>, men altså <b>ikke samme funktion</b>. <i>arnat</i> kan altså både anvendes som subjekt i absolut kasus for intransitive verber som i <i>Arnat ilinniarput</i> og som subjekt i relativ kasus for transitive verber som i <i>Arnat Malik ilinniartippaat</i> eller som possessor i relativ kasus som i <i>Arnat nunaat</i> (kvindernes deres_land = kvindernes land)</p>

<h3>Nominers endelser i pluralis</h3>
<p>Pluralis-endelsen er hhv. {-t} i p-bøjede nominer som <i>anaana, angut</i> og <i>arnaq</i> (altså <i>anaanat, angutit</i> og <i>arnat</i>) og {-it} i up-bøjede nominer som <i>pisiniarfik</i> og <i>nukarleq</i> (altså <i>pisiniarfiit</i> og <i>nukarliit</i>) <lg-fn>1</lg-fn></p>

<lg-fn-def n="1">Der findes også en mindre gruppe up-bøjede nominer med pluralisendelsen {+it}. Det vender vi tilbage til i de kommende lektioner.</lg-fn-def>

<h3>Øvelse 2-3.8X – Dagens hovedbrud</h3>
<p>er en overskrift på knr.gl den 15.10.24</p>

<h1><i>Laila Mikaelsen takornarialerisunngorusuppoq, Airbnb-lli iliorneratulli inissaaleqilersitserusunngikkaluarluni</i></h1>
<p><i>Aappagu Ilulissani mittarfiup nutaap atulerneqarnissaanut illoqarfiit Ilulissat eqqaanniittut takornariaqarnerunissamut piareersarput. Laila Mikaelsen takornarialerineq inuussutissarsiutigerusuppaa, innuttaasulli eqqugaannginnissaat aamma eqqumaffigaa. <lg-fn>2</lg-fn></i></p>

<lg-fn-def n="2">Laila Mikaelsen drømmer om at leve af turisme, men vil helst undgå Airbnb-effekt. I 2026 åbner den nye lufthavn i Ilulissat, og i de nærliggende byer forbereder man sig på flere turister. Laila Mikaelsen drømmer om at leve af turisme, men det må ikke være på bekostning af lokalsamfundet.</lg-fn-def>

<p>Glosehjælp:</p>
<ul>
 	<li><span class="row"><span class="col col-3"><i>takornariaq</i></span> <span class="col">en turist</span></span></li>
 	<li><span class="row"><span class="col col-3"><i>iliorneq</i></span> <span class="col">en gerning. possessor+<i>iliorneratut</i>
er et halvfast idiom, der betyder 'som possessor plejer at gøre' her altså <i>som det er kendt fra AirBnB</i></span></span></li>
 	<li><span class="row"><span class="col col-3"><i>ini</i></span> <span class="col">en bolig</span></span></li>
 	<li><span class="row"><span class="col col-3">N-SSAQ</span> <span class="col">en fremtidig N</span></span></li>
 	<li><span class="row"><span class="col col-3">N-ILIQI</span> <span class="col">at mangle N</span></span></li>
 	<li><span class="row"><span class="col col-3">V-LIR</span> <span class="col">at begynde at V</span></span></li>
 	<li><span class="row"><span class="col col-3">V+TIP</span> <span class="col">at bringe til at V</span></span></li>
 	<li><span class="row"><span class="col col-3">V±HTR</span> <span class="col">(halvtransitiv fx {-tsi}) konverterer et transitivt verbum til et intransitivt</span></span></li>
 	<li><span class="row"><span class="col col-3"><i>mittarfik</i></span> <span class="col">en lufthavn</span></span></li>
 	<li><span class="row"><span class="col col-3"><i>nutaaq</i></span> <span class="col">ny</span></span></li>
 	<li><span class="row"><span class="col col-3">V+NIQAR</span> <span class="col">passivvending </span></span></li>
 	<li><span class="row"><span class="col col-3"><i>eqqaq</i></span> <span class="col">(dens) nærhed/ omegn</span></span></li>
 	<li><span class="row"><span class="col col-3">V+NIRU</span> <span class="col">at V mere</span></span></li>
 	<li><span class="row"><span class="col col-3"><i>inuussutissarsiut</i></span> <span class="col">et erhverv</span></span></li>
 	<li><span class="row"><span class="col col-3"><i>innuttaq</i></span> <span class="col">en borger</span></span></li>
 	<li><span class="row"><span class="col col-3"><i>eqqor</i>{}</span> <span class="col">at ramme OBJ</span></span></li>
 	<li><span class="row"><span class="col col-3">eqqumaffige{}</span> <span class="col">at være opmærksom på OBJ</span></span></li>
</ul>
